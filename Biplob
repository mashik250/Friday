আপনারা একটা বিপ্লবী সরকার। আপনাদের ম্যান্ডেট বিপ্লবে অংশ নেয়া প্রতিটি মানুষ। আপনাদের হাতে এমন ক্ষমতা আছে যেটা কোন সংসদের নাই, কোন আইনে নাই, সংবিধানে নাই।  আপনারা একদিনে ৫০ হাজার সরকারি অফিসারকে বরখাস্ত করলে, দেশের সবচেয়ে দুর্নীতিগ্রস্থ ১০টা শিল্পগোষ্ঠীর সম্পদ ক্রোক করলে, সিন্ডিকেটের লোকজনকে ধরে ধরে জেলে ভরলে কোন বাপের ব্যাটা কি বলতো সেইটা আমরা আমজনতা দেখতাম। দরকার হলে আরও একবার রাস্তায় নামতাম দেশের জন্য। জনসমর্থন সবচেয়ে বড় ক্ষমতা, সবচেয়ে বড় ম্যান্ডেট। আপনারা সেই ক্ষমতার তেমন কিছুই দেখালেন না। আপনারা বিপ্লবীসুলভ আচরণ করলেন না। 
 
বিপ্লবীরা বিনয়ী হলে জনশত্রুরা বিধ্বংসী হয়, আপনারা স্টাডি করা মানুষ। দেশবিদেশের বিপ্লবের ইতিহাস পড়ে এইটুকু সম্ভবত আপনারা জানেন। সচিবালয়ে আগুন আশা করি আপনাদের ওয়েক-আপ কল হবে। এই ঘুম এখন না ভাঙলে আর কখনোই ভাঙবে না, পরের আগুনটা ওরা লাগাবে পতাকায়।

- শাদাব নুর
